+++
date        = "2023-11-28"
title       = "Arquitectura TI Sostenible"
description = "Arquitectura TI Sostenible"
sections    = ["Blog"]
categories  = ["cloud", "desplegament", "principis", "bones pràctiques", "desenvolupament" ]
+++

---

# **Arquitectura TI Sostenible**

---

## **Taula de Continguts** {#TaulaContiguts}
1. [Introducció] (#Introduccio)
2. [Estàndards i Avaluació del Cicle de Vida] (#Estandards)
3. [Petjada de Carboni] (#Petjada)
4. [Concepte de l'Eco Disseny] (#Concepte)
5. [Infraestructura Verda] (#Infraestructura)
6. [Conclusions] (#Conclusions)
7. [Referències] (#Referencies)
8. [Glossari] (#Glossari)

---

## **Introducció** {#Introduccio}

La TI s'ha desenvolupat, innovat e implantat a tots els nivells de les empreses, centrant-se en l'eficiència funcional, tècnica i de màrqueting. Aquest desplegament s'ha dut a terme independentment dels impactes mediambientals de maquinari i de les activitats humanes, ja que s’està avançant en el món virtual.<br>

En aquesta introducció a la TI sostenible, es revisaran:<br>

* Els problemes ambientals i l’impacte de l’esser humà.<br>
* Els compromisos polítics globals.<br>

A continuació, es nombraran alguns dels abasts de TI verdes i Eco Disseny:<br>

* **Canvi climàtic:** L'era industrial que va començar amb l'ús del carbó i la gasolina, ha anat evolucionant progressivament. La combustió d'aquests combustibles fòssils ha provocat un augment de la concentració de gasos i, per tant, ha potenciat l'efecte hivernacle (GEH). La seva principal conseqüència, és un augment de la temperatura mitjana global anomenat també alteració climàtica.<br>

* **Col·lapse de la biodiversitat:** L'impacte de les activitats humanes en el medi ambient es descriu utilitzant el concepte de petjada ecològica, que defineix la pressió exercida pels humans sobre els recursos naturals. Per a cada habitant, el nombre d'hectàrees globals necessàries per produir recursos i absorbir residus es mesura a partir d'una mitjana global d'un any determinat. Aquesta mateixa unitat s'utilitza per identificar la biocapacitat d'un continent que representa la seva superfície bioproductiva.<br>
Es pot afirmar un descens massiu de la biodiversitat quan la petjada ecològica és més gran que la biocapacitat; el que significa que les necessitats humanes són més grans que la capacitat de la terra per produir-les o absorbir els residus.<br>

* **Esgotament dels recursos abiòtics:** Els recursos abiòtics caracteritzen els recursos no vius que es troben de manera natural al medi, que no són creats ni produïts per l'home o l'activitat humana. Entre aquests recursos hi ha les terres rares, que estan formades per 17 metalls utilitzats en la fabricació de productes d'alta tecnologia (xips de telèfons intel·ligents, pantalles, etc.). La seva extracció, a més de provocar l'alliberament de productes tòxics contaminants, augmenta a causa del desenvolupament dels usos digitals.<br>
Distribuïdes de manera desigual per tot el món i difícils de produir, les terres rares s'estan convertint en una preocupació geopolítica i 
econòmica.<br>

* **La bretxa social:** A més del canvi climàtic i els problemes relacionats, l'augment de l'ús de les tecnologies digitals també està provocant desigualtats a la societat i arreu del món. En alguns països, al llarg de la cadena de producció d'equips, no es respecten els drets dels treballadors. La tecnologia digital pot crear dependència i aïllament social i es desconeixen tots els efectes sobre la salut de les pantalles i les seves ones.<br>
La tecnologia digital aïlla les persones que no la saben utilitzar o que viuen en zones geogràfiques sense cobertura. Això es coneix com la **bretxa digital**. El 2021, s'estima que el 37% de la població mundial, o 2.900 milions de persones, no ha utilitzat mai Internet (Font: ITU).<br>
No saber utilitzar les eines digitals és un desavantatge per una part de la població. Aquest analfabetisme digital afecta especialment a les persones més vulnerables.<br>
Encara que s’utilitzin termes com "núvol" o "virtual", hi ha una realitat física i tangible darrera de la tecnologia digital. De mitjana en el 2018, un nord-americà posseeix prop de 10 dispositius digitals connectats i consumeix 140 gigabytes de dades al mes. L'indi mitjà només té un dispositiu i consumeix 2 gigabytes de dades al mes.<br>


Addicionalment, es sap que les TIC consumeixen energia, els terminals es connecten entre si mitjançant infraestructures de xarxa per intercanviar informació emmagatzemada i processada als centres de dades.<br>

Cada element necessita energia per realitzar els següents passos:<br>

* Producció <br>
* Lliurament <br>
* Ús <br>
* Final de la vida <br>

I també té impactes polítics, econòmics i socials:<br>

* Creació d'aplicacions no utilitzades.<br>
* Mobilització de pressupost/temps/recursos no utilitzats.<br>
* Conflictes armats.<br>
* Debats sobre l'ús de les dades i la privadesa.<br>
* Font del conflicte, treball il·legal.<br>
* Malalties, Moviments de població.<br>
* Bretxa digital, ciberassetjament.<br>
* Abocadors oberts, Residus contaminants.<br>

Es sap que les tecnologies TI ofereixen uns determinats serveis com podrien ser el suport a la presa de decisions, la capacitat de treballar a distancia, accés i intercanvi d’informació i el desenvolupament de tecnologies per l’ésser humà, la natura i la gestió de les energies renovables. Però, és important destacar les polítiques i tècniques  utilitzades en les TI verdes com les que s’esmenen a continuació:<br>

* Polítiques de compra sostenibles.<br>
* Eco disseny en les  infraestructures de xarxa.<br>
* Eco disseny en els serveis digitals.<br>
* Gestió ecològica dels centres de dades.<br>
* Governança eco-responsable.<br>
* Implementació d'un anàlisis digital del cicle de vida.<br>


## **Estàndards i Avaluació del Cicle de Vida** {#Estandards}

En aquest apartat es llistaran els estàndards disponibles de l’Eco Disseny i la responsabilitat digital a través d'una introducció a les normes, les normatives i l'avaluació del cicle de vida (LCA).<br>

<br>
<div align="center"> <img src="/images/bloc/2023/11/Foto1.png" /></div>
<div align="center">Font: Capgemini </div>
<br>


### **Regulacions i Legislació**

Cal entendre els marcs legislatius i normatius aplicables als clients quan s’està parlant sobre desenvolupar un projecte amb pràctiques sostenibles.<br>
El desenvolupament sostenible es basa en 3 pilars: Persones/Social, Planeta i Prosperitat. Actualment, estan regulats per l'adopció dels Objectius de Desenvolupament Sostenible per part de l'ONU. En aquests objectius es basen nombroses regulacions i legislacions com ara les normes ISO.<br>

Pel que fa a la RSC (Responsabilitat Social Corporativa) i la TI sostenible, <i>quina és la normativa existent que pot afectar al teu projecte? Quines legislacions s'estan desenvolupant actualment?</i><br>

Primerament, cal mencionar i conèixer els estàndards següents:<br>

<br>
<div align="center"> <img src="/images/bloc/2023/11/Foto2.png" /></div>
<div align="center">Font: Capgemini </div>
<br>

Després, cal conèixer el que marca el reglament:<br>

* **REACH:** Garantir la fabricació i l'ús segurs de productes químics a la indústria europea. Registre, avaluació, autorització i restricció de productes químics (Registration, Evaluation, Authorization and restriction of CHemicals).<br>
* **Rohs:** Limitar els productes nocius als nostres dispositius elèctrics i electrònics - Restricció de l'ús de determinades substàncies perilloses. (Restriction Of the use of certain Hazardous Substances).<br>
* **ERP (Energy Related Products):** La Directiva de productes relacionats amb l'energia té com a objectiu reduir l'impacte ambiental dels productes i conscienciar sobre el rendiment energètic.<br>
* **Directiva de disseny ecològic:** Garantir l'eficiència energètica dels servidors, inclosos els criteris de reparació des del març de 2020.<br>
* **Directiva de bateries:** Assegurar la durada del maquinari permetent que es canviïn les bateries.<br>
* **GDPR:** Garantir el tractament igualitari de les dades personals a tota la Unió Europea.<br>
* **WCAG (Web Content Accessibility Guidelines):** Directrius d'accessibilitat de contingut web, un estàndard per fer accessibles les eines digitals.<br>


### **Optimització del cicle de vida**

Abans de tractar el desplegament de la TI Sostenible en un projecte, cal entendre el cicle de vida d'un producte.<br>

Com qualsevol producte, un servei digital té un cicle de vida: Expressió, Definició i priorització de necessitats; Disseny; Realització; Ús i funcionament; Manteniment; Desmantellament. Totes aquestes etapes s'han de tenir en compte a l'hora de dissenyar la solució.<br>

Cada servei digital està implementat i suportat per dispositius (servidors, ordinadors, tauletes, etc.). Aquest maquinari també té el seu propi cicle de vida, similar al cicle de vida del producte descrit anteriorment.<br>

Durant el desenvolupament d'un projecte de servei digital, aquests dos cicles de vida s'han de tenir en compte i considerar per tal d'integrar eficaçment l'eco disseny.<br>

<u>Objectius de sostenibilitat i KPI:</u><br>

* **Definir, validar els requisits i problemes del projecte per preveure els impactes:** L'abast del projecte ha d'expressar clarament el requisit empresarial, que s'avaluarà de manera imparcial en termes d'ús. Les incerteses condueixen a l'extrapolació de requisits, sovint més enllà de les expectatives reals, que és perjudicial per als impactes ambientals.<br>
* **Sensibilitzar, formar o certificar les parts interessades internes i externes de la TI Sostenible:** Cada grup d'interès requereix informació efectiva sobre el seu camp d'expertesa i actuació, i només un pla de formació adaptat pot proporcionar aquesta eficàcia prèvia als projectes.<br>
* Identificar un pressupost de formació/sensibilització dels aspectes de TI Sostenible a assignar per tipus de feina a l'organització.<br>

<u>Avaluació del cicle de vida (ACV)</u>:

Si es vol reduir l'impacte del carboni de les TI, també s’hauran de redissenyar els dispositius i serveis digitals.<br>

A part de la responsabilitat de cada individu, s’ha de tenir en compte que tots els agents informàtics estan implicats indirectament o directament en el procés Green IT. De fet, un servei o dispositiu digital té impactes negatius sobre el medi ambient en totes les etapes del seu cicle de vida, no només durant el seu ús.<br>

<br>
<div align="center"> <img src="/images/bloc/2023/11/Foto3.png" /></div>
<div align="center">Font: Capgemini </div>
<br>

<u>Mètode: Enfocament global</u>:

L'avaluació del cicle de vida (o ACV) és una eina d'Eco Disseny i gestió de decisions. L'objectiu de LCA és quantificar sistemàticament els impactes ambientals d'un producte o procés al llarg del seu cicle de vida.<br>

L'avaluació del cicle de vida és una metodologia estandarditzada (ISO 14040 a 44).<br>

<br>
<div align="center"> <img src="/images/bloc/2023/11/foto4bis.png" /></div>
<div align="center">Font: Capgemini </div>
<br>

<u>Mètode: Etapes de l'ACV</u>:

* Delimitació del sistema a analitzar, per garantir que no s'omet cap dada clau i que s'adopta un enfocament sistèmic.<br>
* Identificació de tots els fluxos de materials vinculats al sistema (fluxos entrants i sortints).<br>
* Conversió d'aquests fluxos en impactes ambientals (mitjançant factors de caracterització).<br>
* Avaluació del rendiment ambiental del producte. Aleshores podem identificar les etapes més significatives i definir i simular possibles millores.<br>

#####  Exemple de resultats:

<br>
<div align="center"><img src="/images/bloc/2023/11/Foto4.png" /></div>
<div align="center">Font: ADEME</div>
<div align="center"></div>
<div align="center"><i>Com interpretar aquest gràfic: S'indica, per exemple, que "les impressores tenen un impacte de carboni força elevat, que es deu principalment a la fase de muntatge, així com a la fase de distribució"</i>
</div>
<br>

<u>Focalització en telèfons intel·ligents</u>:

Els principals impactes ambientals dels telèfons intel·ligents són l'esgotament dels recursos, el dany a la biodiversitat a causa de les emissions de tòxics al medi ambient i les emissions de gasos d'efecte hivernacle.<br>

La fabricació d'un telèfon intel·ligent (des de l'extracció de minerals fins al muntatge final) suposa unes tres quartes parts d'aquests impactes, que es deuen en gran part a la pantalla i als components electrònics complexos (microprocessadors, etc.).<br>

La distribució i l'ús dels telèfons intel·ligents tenen menys impactes. Estan relacionats principalment amb l'energia consumida pel transport i la producció d'electricitat.<br>

L'etapa de finalització de la vida útil té impactes variables en funció de si el telèfon intel·ligent es recicla o no.<br>


### **Conclusió: Per què utilitzar l'enfocament del cicle de vida?**

“Fins a un 70% dels costos i un 80% dels impactes ambientals d'un producte es defineixen durant la fase de disseny.”<br>

Tot i que requereix un volum important de dades i un alt nivell d'experiència, LCA ofereix avantatges importants:<br>

* S'avaluen diversos impactes.<br>
* L'enfocament és global.<br>
* Es tenen en compte els impactes de tots els fluxos.<br>
* Els efectes de rebot es poden evitar.<br>
* Es poden evitar les transferències de contaminació.<br>
* L'impacte de la tecnosfera sobre la biosfera es pot reduir.<br>



## **Petjada de Carboni** {#Petjada}

En aquest apartat s’introdueix la noció de la petjada de carboni amb:<br>

* **Energia:** L'energia caracteritza el canvi d'estat d'un sistema. Es consumeix energia quan:<br>
      o	Canvia la velocitat <br>
      o	S’escalfa o es refreda alguna cosa <br>
      o	Es deforma alguna cosa <br>
      o	Emet llum <br>
    D'alguna manera, l'energia mesura l'abast del canvi, l'energia es mesura amb el KiloWatt-hora.<br>

* **Comptabilitat del carboni:** La comptabilitat del carboni és un mètode de mesura de les emissions de gasos d'efecte hivernacle (GEH) que permet avaluar les emissions directes o indirectes produïdes per la teva activitat o el teu territori. És aplicable a tot tipus d'activitats: empreses industrials o terciàries, administracions, comunitats, etc. Aquest és el primer pas en el diagnòstic climàtic d'una activitat o d'un lloc. En prioritzar diferents elements d'emissió segons la seva importància, permetent definir accions prioritàries per reduir aquestes emissions.<br>
A l’implementar-la s’habilita el següent:<br>

      o	Comprensió de com reduir les emissions de GEH.<br>
      o	Reducció de  les emissions de GEH.<br>
      o	Compliment amb la normativa.<br>
      o	Capacitat d’anticipar-se als canvis del sector i innovar.<br>
      o	Estalviar diners.<br>

### **Procés de la Comptabilitat**

És important destacar els 4 passos per la comptabilitat de la petjada del carboni:<br>

1. Definició d’una funció a analitzar, el seu abast i una data de referència.<br>

<br>
<div align="center"> <img src="/images/bloc/2023/11/foto5.png" /></div>
<div align="center">Font: Capgemini </div>
<br>

2. Recollida de dades (o mostreig per si la recollida de dades no és factible).<br>

<br>
<div align="center"> <img src="/images/bloc/2023/11/foto6.png" /></div>
<div align="center">Font: Capgemini </div>
<br>

3. Calcular les emissions de GEH:<br>

* Comprovar l'ordre de magnitud dels resultats i les unitats de les dades recollides : Transports = km / Energia = kWh <br>
* Comprovar els factors d'emissió corresponents : kgCO2 per km / KgC02 per kWh <br>

<br>
<div align="center"> <img src="/images/bloc/2023/11/foto7.png" /></div>
<div align="center">Font: Capgemini </div>
<br>

4. Crear un pla d'acció<br>

Una vegada finalitzada l'avaluació dels GEH, s'han de determinar les accions prioritàries:<br>

<br>
<div align="center"> <img src="/images/bloc/2023/11/foto8bis.png" /></div>
<div align="center">Font: Capgemini </div>
<br>


## **Concepte de l'Eco Disseny** {#Concepte}

En aquest apartat, s’introduirà el concepte d'Eco Disseny, els seus beneficis i bones pràctiques.<br>

<br>
<div align="center"> <img src="/images/bloc/2023/11/foto8.png" /></div>
<div align="center">Font: Capgemini </div>
<br>

El vincle entre el desenvolupament d'aplicacions i l'entorn és molt fort, és a dir, hi ha una realitat material darrere d'un servei digital, amb consum de recursos, i un impacte al llarg del cicle de vida.<br>

L’Eco Disseny de programari té com a objectiu reduir l'impacte a cadascun d'aquests nivells. De fet, es tracta d'adoptar un enfocament responsable, global i a llarg termini, a través del desenvolupament de l'aplicació i la vida del servei.<br>


### **Aplicacions verdes**

En destaquen aquests punts clau:<br>

* **Simplificar i racionalitzar el requisit:** És important simplificar i racionalitzar el requisit. És a dir, poder identificar allò que no és necessari, per eliminar-lo o reduir-lo. Això no sempre és fàcil.<br>

* **Sobrietat:** És important prendre decisions sòbries, sobretot a l'hora de seleccionar un disseny. Un disseny senzill i estàtic consumirà menys energia que un disseny complex amb animacions.<br>

* **Visió global del producte:** Tenir una visió global del producte és fonamental. Saber per què s'utilitza el producte ajudarà a identificar determinades opcions que cal fer pel que fa a les característiques.<br>

* **Reduir el consum i la complexitat:** A nivell de desenvolupament, és possible reduir el consum i la complexitat d'aquesta etapa mitjançant diverses pràctiques.<br>

* **Ampliar la vida útil dels equips:** Un aspecte clau a tenir en compte és allargar la vida útil de l'equip, sobretot lluitant contra l'obsolescència del programari.<br>

* **Optimitzar la política de gestió de dades:** També s'ha de tenir en compte la política de gestió de dades, optimitzant-la, i fins i tot anticipant-la.<br>

* **Selecció d'infraestructures d'impacte moderat:** També és possible fer opcions d'infraestructures d'impacte moderat.<br>

Els seus beneficis per blocs són els següents:<br>

<br>
<div align="center"> <img src="/images/bloc/2023/11/foto9.png" /></div>
<div align="center">Font: Capgemini </div>
<br>

### **Disseny d’aplicacions mòbils**

L'Eco Disseny té múltiples beneficis. Ajuda a que les aplicacions siguin més sòbries i sostenibles. Aquesta sobrietat permet un ús més moderat dels recursos, però també un producte enfocat a l'exigència real del client. Els serveis digitals són eficients i fàcils d'utilitzar.<br>

Una aplicació sòbria, proporciona més accessibilitat on una aplicació senzilla i lleugera, que funciona en dispositius antics, amb una connexió dèbil, pot ser utilitzada per molts més usuaris.<br>

Algunes de les bones pràctiques són:<br>

* Eficàcia i sobrietat de la solució aportada. <br>

* **Simplificació i racionalització del requisit:** De fet, són els requisits dels usuaris, traduïts en especificacions funcionals, després en especificacions tècniques i després en codi font, els que determinen en gran mesura la petjada final dels recursos del programari. Sabent que el 45% de les característiques no s'utilitzen mai, és fonamental reduir els requisits funcionals dels usuaris a les característiques que són realment essencials.<br>

* **Treballar en iteració:** La metodologia utilitzada per gestionar el projecte ha d'estar centrada en l'usuari i centrada en els requisits de l'usuari. Els mètodes de desenvolupament iteratius poden reduir significativament la quantitat de codi produït i permetre una millora contínua.<br>

* **Prendre el temps per identificar la solució tècnica adequada:** Per tal de minimitzar l'impacte del servei, cal dedicar-se el temps a identificar la solució tècnica adequada. Això significa dedicar més temps al disseny del programari i pensar-hi perquè sigui el més eficient possible i tingui el menor impacte en el medi ambient.<br>

* **Treballar la visió del producte amb l'equip de desenvolupament:** Això ajuda a preveure els canvis en el servei i a garantir la sostenibilitat de les solucions proposades.<br>

* **Design Thinking:** Com més aviat s’intervingui durant l’anàlisi d’un requeriment, disseny funcional i modelatge, més gran serà l'efecte de reducció de la petjada ambiental. El dissenyador UX (experiència), quan treballa en el disseny, dona prioritat als requisits de l'usuari per tal de millorar la satisfacció del client. Això inclou: <br>
    •	Definir el problema
    •	Entendre els usuaris
    •	Generació de tasques i fluxos d'usuaris
    •	Creació d'esbossos, wireframes i prototips
    •	Proves d'usabilitat


El dissenyador d'IU (interfície) fa que els productes siguin fàcils d'utilitzar. Es centren en la jerarquia visual i els models que donen indicis visuals als usuaris. Per això, utilitzen i treballen en:<br>
    •	Esquemes de colors
    •	Tipus de lletra específics
    •	Iconografia
    •	La disposició

Abans de passar a la fase de disseny, és crucial avaluar els requisits amb precisió per evitar afegir funcionalitats innecessàries sense voler. Al voltant del 45% de les funcions sol·licitades no s'utilitzen mai i el 70% no són essencials.<br>

* **Enfocament "el mòbil primer":** Dissenyar una solució amb l'enfocament "Mobile first" implica:<br>

    * **Pensar en el disseny:** Si es pensa en l’aplicació d'una manera "responsive", no cal fer l'aplicació dues vegades perquè el disseny s'adaptarà fàcilment al format de PC o tauleta. A més, si el servei funciona al telèfon, funcionarà en dispositius més potents com ara una tauleta o un ordinador.<br>
    * **Pensar en el rendiment:** El servei ha d'estar dissenyat per terminals mòbils amb poca potència i una connexió de xarxa no òptima (3G en lloc de 4G per exemple). Aquestes limitacions tècniques obliguen els dissenyadors a centrar-se en l'essencial i crear un servei digital de baix impacte. Així, fins i tot els dispositius "vells" poden accedir al servei.<br>

Aquest enfocament ajuda a combatre l'obsolescència del programari per incompatibilitat, ja que permet utilitzar serveis en la majoria de dispositius, amb connexions diferents. Centrar-se en l'essencial garanteix no només la sobrietat de l'aplicació, sinó també la seva funcionalitat.<br>


### **Gestió de les dades**

Adoptar un enfocament global de l’Eco Disseny dels serveis digitals també implica tenir en compte la gestió de les dades que alimenten la solució de programari o l'aplicació desenvolupada. Les dades són el "combustible" dels sistemes d'informació i la seva quantitat es duplica de mitjana cada dos anys. També s'aconsella assegurar que a mesura que les dades perden valor i criticitat, es redueixin a un mitjà d'emmagatzematge més lent o menys intensiu energètic i amb una petjada ecològica menor, fins que simplement s'eliminin.<br>

Punts clau:<br>

* **Estalviar memòria del navegador,  és preferible utilitzar sistemes de memòria cau:** no cal gestionar el cicle de vida ja que l'eliminació és automàtica. L'objectiu de la memòria cau no és executar una operació costosa diverses vegades seguides. Pel que fa al rendiment i l'ecologia, és una manera molt eficient d'estalviar molt d'ample de banda, però també de càrrega del servidor.<br>
* **Cal reduir la mida dels fitxers per limitar l'espai d'emmagatzematge i l'ample de banda utilitzat:** Les imatges són el tipus de recursos més utilitzats al web: optimitzant les imatges, reduint-ne la mida, jugant amb la qualitat i el format, és possible reduir-ne l'impacte.<br>
* **Per un vídeo, és important preguntar-se si és realment útil:** Si és així, s’ha d’intentar que sigui el més breu possible, evitar utilitzar-lo com a vídeo de fons i també evitar utilitzar la reproducció automàtica.<br>
* **L’ arquitectura modular és important a l'hora de dissenyar un servei digital, l'elecció de l'arquitectura té un impacte:** Es tracta d'una opció tècnica i funcional, que definirà la selecció de la infraestructura i l'impacte sobre el medi ambient.<br>
* **Per tal de satisfer els requisits dels usuaris sense augmentar el pes del codi (i per tant sense augmentar els seus requisits de recursos):** És possible adoptar una arquitectura modular. L'arquitectura modular permet una millor escalabilitat del programari al llarg del temps.<br>

Addicionalment, hi ha 2 conceptes importants més:<br>

* **Principi de microservei:** es basa en el fet que un servei és igual a una funció. Això correspon a una divisió de la lògica empresarial. El benefici és que cada servei és independent i mínim en termes de recursos utilitzats per executar la funcionalitat considerada.<br>
* **Enfocament sense servidor (serverless):** l'objectiu és utilitzar els recursos informàtics necessaris per l'aplicació només en el moment adequat i només quan sigui necessari. Quan no es requereix, els recursos s'alliberen per l'ús d'altres aplicacions.<br>
L'objectiu d'aquests dos conceptes és dividir les funcions (microservei) i utilitzar-les només quan sigui necessari (sense servidor).<br>


### **Infraestructura**

La selecció d'infraestructures i servidors és important i ha d'incloure els temes següents: eficiència energètica, política de Centres de Dades, energies renovables, etc.<br>



## **Infraestructura Verda** {#Infraestructura}

En aquest apartat es respondrà que  és una infraestructura verda, si el núvol és verd o no, i si és possible un Centre de Dades Eco Responsable.<br>

### **Infraestructura**

És un conjunt d'eines i sistemes informàtics per comunicar i intercanviar dades dins d'una organització.<br>

* Maquinari/Dispositius: Ordinadors, elements de xarxa, pantalles, sistemes de refrigeració, telefonia...<br>
* Programari: Programari d'aplicació, com ara servidors web, sistemes de gestió de continguts i sistema operatiu.<br>
* Programari de xarxa.<br>
* Sistemes operatius.<br>
* Programari de sistemes d'emmagatzematge i alimentació.<br>
* Edifici: On s'emmagatzema el maquinari i el seu entorn (electricitat, tractament de l'aire, seguretat, protecció contra incendis, etc.).<br>

Cal tenir present aquests punts:<br>

Tots els serveis digitals, inclosos els Eco Dissenyats, creen un gran flux de dades, que provoca contaminació. Aquestes dades es transmeten a través dels oceans, de vegades diverses vegades, i s'emmagatzemen en Centres de Dades. El fet que cada cop hi hagi més dispositius i dades, comporta un augment de la petjada ecològica. En aquest context, moltes organitzacions estan optimitzant la seva infraestructura informàtica.<br>

Al 2015, gairebé el 30% de les empreses van afirmar haver desinstal·lat la seva infraestructura no desitjada. En l’actualitat, el 63% de les empreses han fet el mateix, percentatge que s'ha duplicat.<br>

A més, el coneixement d'emmagatzematge de dades que posseeixen aquestes organitzacions sovint no s'entén.<br>

Les organitzacions que han adoptat una estratègia de TI verda, són les més conscients de la seva situació actual. En canvi, el 85% de les organitzacions que encara no han implementat una estratègia de Green IT desconeixen el volum global d'emmagatzematge de dades.<br>

En general, les organitzacions que inclouen Green IT en la seva estratègia de desenvolupament, tenen un major nivell de coneixement de la seva cartera i adopten pràctiques més virtuoses.<br>

Si es comparen els impactes en la cadena de comunicació en tres blocs (usuaris, xarxa i Centres de Dades) podem veure quin és el seu percentatge d’impacte en l’energia i els recursos naturals:<br>

<br>
<div align="center"> <img src="/images/bloc/2023/11/foto13.png" /></div>
<div align="center">Font: Capgemini </div>
<br>

### **Dispositius d'infraestructura**

Els dispositius d'infraestructura són aquells que funcionen les 24 hores del dia i els 365 dies de l'any, com ara encaminadors, commutadors, punts d’accés, servidors, etc. Lògicament, la petjada d'aquests dispositius se situa principalment en la fase d'ús. Es relaciona principalment amb la generació d'electricitat consumida per aquests dispositius.<br>


### **Centre de Dades**

Fluxos entrants i sortints d’un Centre de Dades:<br>

<br>
<div align="center"> <img src="/images/bloc/2023/11/foto14.png" /></div>
<div align="center">Font: Capgemini </div>
<br>

L'activitat del Centre de Dades ha augmentat un 550% en 10 anys, però correspon a un consum d'energia que ha augmentat "només un 6%". D’aquí es pot atribuir al fet que són més eficients.<br>

Aquest consum encara és important, i no s’ha d'oblidar d'afegir a aquests càlculs, les dades d'alimentació de l'usuari i els terminals de l'edifici.<br>

Els edificis tenen un alt impacte ambiental per la seva fabricació, el seu final de vida, però també per la fabricació d'aparells tècnics, el funcionament de l'edifici i els dispositius tècnics.<br>

Es detecten aquestes tipologies de tràfic de dades:<br>

* El 15% de dades de tràfic, corresponen a les dades que van del Data Center als usuaris (web, emails,....) <br>
* Un altre 15% de dades de tràfic, corresponen al flux de dades entre Centres de Dades. <br>
* I el 70% de dades de tràfic restants, correspon a la transmissió  de dades en el mateix Centre de Dades. <br>


### **Virtualització de màquines**

Els servidors virtualitzats són còpies de programari de servidors físics autònoms que s'executen en una única màquina física. Com que els servidors autònoms només s'utilitzen entre el 10% i el 20% de la seva capacitat, combinar diversos servidors virtuals a la mateixa màquina pot ser rendible econòmicament i energèticament si els seus pics de càrrega no coincideixen entre si, al llarg del temps. Per tant, la virtualització de servidors té un impacte important en l'eficiència energètica: diversos servidors, les seves fonts d'alimentació i la dissipació de calor es comparteixen en una única màquina. Aleshores es redueix la refrigeració, l'encaminament i l'accés a la xarxa.<br>

El núvol fa referència a l'accés mitjançant una xarxa de telecomunicacions a recursos informàtics compartits i configurables. Es defineix per:<br>

* Recursos que es poden utilitzar tant en mode d'autoservei com sota demanda.<br>
* Accés universal, des de qualsevol tipus de terminal (ordinador portàtil, estació de treball, tauleta, telèfon intel·ligent).<br>
* Compartició de recursos dins dels Centres de Dades.<br>
* Elasticitat: un usuari pot mobilitzar la capacitat d'emmagatzematge o la potència de càlcul sense demora.<br>

El núvol és inevitable i utilitzat per tothom. El núvol és "verd" optimitzant els recursos. Tanmateix, és més o menys "verd" segons com es compari:<br>

* La transició d'un model d'allotjament físic externalitzat existent a un núvol públic. <br>
* La transició d'un sistema intern al núvol: els proveïdors de serveis al núvol sovint amaguen intencionadament o sense saber-ho, els efectes secundaris no virtuosos de les seves ofertes perquè els nivells de servei no són gens semblants (redundància d'emmagatzematge, nivell de nivells, ubicació dels Centres de Dades, etc.).<br>

En realitat, hi ha una sèrie de problemes que afecten la naturalesa "verda" del núvol:<br>

* Pels núvols privats, les millors pràctiques encara no s'han compartit: cal conscienciar a les empreses.<br>
* Els núvols públics sovint provoquen un augment en l'ús i els volums de dades.<br>
* Els operadors del núvol encara no tenen eines per controlar i gestionar el consum d'energia. Tanmateix, aquestes eines existeixen.<br>

En qualsevol cas, els models de negoci que actualment desenvolupen els operadors del núvol no els animen a ser proactius amb els seus clients.<br>

Addicionalment, és important destacar aquestes millors pràctiques pel núvol:<br>

* **Rendiment energètic:** Quan es triï el maquinari o allotjament, sempre es recomana prioritzar els dispositius etiquetats. Les etiquetes són un testimoni d'aquestes avaluacions de rendiment energètic.<br>
* **Consum de maquinari:** Assegurar que el consum de maquinari no superi la capacitat total de distribució elèctrica. Això requereix preparar prèviament un pressupost elèctric, així com la configuració del maquinari informàtic per optimitzar la gestió de l'energia.<br>
* **Origen del maquinari:** Comprovar l'origen del maquinari en la fase preliminar del projecte de prevenda.
Recomanacions ASHRAE: Assegurar que el maquinari que s'ha d'afegir a la cartera admet les recomanacions ASHRAE (+27 °C - Higrometria 80%).<br>
* **Centrar-se en la capacitat d'emmagatzematge:** L'intercanvi i l'emmagatzematge de dades es consideren com els principals problemes ambientals i econòmics de les infraestructures. Per exemple, es pot planificar una seqüència d'aturada de serveis que tinguin menys valor o poca criticitat pel negoci.<br>
* **Servidors:** Virtualitzar i compartir servidors.<br>
* **Auto-monitor:** Autocontrol per assegurar el nivell de les instal·lacions, per exemple la instal·lació de sensors per visualitzar i optimitzar el consum elèctric.<br>
* **Proveïdors d'electricitat:** Assegurar que els proveïdors d'electricitat siguin escollits adequadament pel que fa a les qüestions de Green IT.<br>
* **Política de gestió de residus:** Implementar una política de gestió de residus amb un certificat de traçabilitat (reciclatge d'aparells antics o eliminació). La implementació d'aquesta política, no només allarga la vida útil del dispositiu, sinó que també augmenta la consciència dels empleats sobre la gestió de residus.<br>
* **Programari:** El programari també és un aspecte important de la infraestructura. El cicle de vida del programari i el seu emmagatzematge s'han de determinar segons el seu ús i la seva rellevància.<br>


### **Centres de Dades “Verds”**

El disseny del Centre de Dades ha de tenir en compte l'eficiència energètica.<br>

S'han dissenyat diverses tecnologies per millorar la gestió de l'energia en aquests Centres de Dades. Un dels principals problemes, és la gestió de la calor:<br>

<br>
<div align="center"> <img src="/images/bloc/2023/11/foto15.png" /></div>
<div align="center">Font: Capgemini </div>
<br>

Però no només un millor flux d'aire i un disseny de calor poden millorar la petjada ambiental. La conservació de l'aigua, l'ús d'energies renovables, etc. també poden contribuir a aquesta millora.<br>

A més de dissenyar l'edifici de manera més eficient, també és important reduir el consum d'energia dels servidors. Això es pot fer utilitzant processadors més eficients energèticament o mitjançant un millor funcionament i monitorització dels servidors.<br>

Alguns indicadors:<br>

* **PUE (Efectivitat de l'ús d'energia):** És un càlcul senzill del consum total d'un Datacenter sobre l'energia consumida pel maquinari informàtic. La millor relació és on tota l'energia del Centre de Dades només la fa servir el maquinari informàtic.<br>
* **GEC (Green Energy Coefficient):** Proporció d'energia renovable utilitzada al Centre de Dades.<br>
* **ERF (Energy Reuse Factor):** Energia utilitzada fora del Centre de Dades.<br>
* **DCEM (Data Center Energy Management):** Validat i publicat per ETSI. És un agregat d'altres 2 indicadors específics mesurats durant un període determinat: l'objectiu de consum energètic i el rendiment energètic. L'avaluació és global (inclosa la reutilització) i operativa.<br>
* **CUE (Carbon Usage Effectiveness):** Basat en el mateix principi que PUE.<br>
* **WUE (Water Usage Effectiveness):** Basat en el mateix principi que PUE.<br>


## **Conclusions** {#Conclusions}

Per poder extreure unes conclusions sobre les tecnologies d’informació verdes i el seu disseny Eco Disseny s’han de plantejar 2 preguntes d’alt nivell: <i>Qui està afectat i què es pot fer?</i><br>

En primera instancia es poden tipificar els següents interlocutors: Ciutadans, Companyies, Associacions i organitzacions, polítiques públiques i institucions, industries i l’educació.<br>

<br>
<div align="center"> <img src="/images/bloc/2023/11/foto16.png" /></div>
<div align="center">Font: Capgemini </div>
<br>

Com a conclusions, es poden llistar de la següent forma els rols i tasques del que s’ha de fer per cada pilar:<br>

* **Ciutadans:**<br>
* Rebutjar: Reconsiderar les compres.<br>
* Reduir: Menys vídeos, resolució més baixa, menys contingut en línia, menys dispositius...<br>
* Reutilitzar/Reparar: Fer que els dispositius durin el màxim temps possible.<br>
* Reciclar  quan la reparació no sigui possible, assegureu-vos que els vostres dispositius estiguin recollits.<br>
* Tornar a la Terra: Compost: Compensa plantant arbres.<br>


* **Polítiques públiques i institucions:**<br>
* Comunicar.<br>
* Subvencionar i fomentar l'acció.<br>
* Donar suport a l'economia i al desenvolupament de la informàtica sostenible mitjançant subvencions, lleis, etiquetes, desenvolupament de bases de dades, aportació de mètodes per quantificar el rendiment ambiental de la informàtica, etc.<br>
* Implementar directives europees (Gestió de residus, lluita contra l'obsolescència programada).<br>
* Adoptar lleis i definir un marc normatiu per assolir els objectius marcats pels governs que van signar els acords de París.<br>
* Control.<br>


* **Educació:**<br>
* Informar sobre els impactes de la tecnologia digital.<br>
* Educar en solucions i eines per afrontar els reptes socioambientals de la tecnologia digital.<br>
* Implementar una política de compra responsable.<br>
* Comprendre les causes del canvi climàtic.<br>
* Aprendre les millors pràctiques a seguir.<br>
* Formar els futurs grups d'interès i redefinir els seus negocis.<br>
* Creació de "campus sostenibles".<br>
* Aprendre a utilitzar eines d'Eco Disseny (Avaluació del Cicle de Vida, Comptabilitat del Carboni...).<br>
* Posar en pràctica tècniques d'Eco Disseny.<br>


* **Associacions i organitzacions:**<br> 
* Elaboració d'un informe d'estudi sobre TI Sostenible.<br>
* Creació d'infografies i cartes per tal d'informar i donar suport a tots els agents socials cap a una TI més sostenible.<br>
* Sensibilització.<br>
* Promoció de bones pràctiques.<br>
* Projectes pilot amb agents socials.<br>


* **Industries:**<br>
* Produir de manera més responsable: menys i millor.<br>
* Eco Dissenyar els seus productes, gràcies a l'Avaluació del Cicle de Vida (ACV).<br>
* Triar les solucions i els socis adequats.<br>
* Influir en la cadena de valor.<br>


* **Companyies:**
* Fer la seva part i prendre consciència del seu paper en el canvi climàtic.<br>
* Comprar de manera responsable (productes etiquetats/renovats).<br>
* Ampliar la vida útil dels equips, potenciar el flex office, oferir tutorials per perfil, formar, sensibilitzar, etc.<br>
* Fer-se auditar i etiquetar.<br>
* Implementar una carta Green IT.<br>
* Integrar la TI Sostenible en l'estratègia de RSC.<br>
* Demanar als seus socis la seva estratègia de descarbonització.<br>


La implementació d’un apropament cap a les tecnologies d’informació verdes en una organització, dona diversos beneficis:<br>

* **Impacte ambiental reduït:** Degut a menys emissions GHE i consums d’aigua i electricitat.<br>
* **Imatge de companyia:** Amb una millor imatge de companyia pels clients i treballadors. <br>
* **Eficiència operacional:** A través de polítiques de sobrietat, racionalització, mutualització i concentració que facilita les operacions.<br>
* **Guanys financers:** vinculat a la millor distribució.<br>
* **Palanca d’innovació:** Aplicant l’eco-disseny en un sector que canvia ràpidament.<br>



## **Referències** {#Referencies}

* https://www.capgemini.com/es-es/ <br>
* https://charter.isit-europe.org/ <br>
* https://commission.europa.eu/energy-climate-change-environment/standards-tools-and-labels/products-labelling-rules-and-requirements/sustainable-products/ecodesign-sustainable-products-regulation_en <br>
* https://eco-conception.designersethiques.org/guide/en/ <br>


## **Glossari** {#Glossari}

* **GEH:** Gasos d’efecte hivernacle.<br>
* **RSC:** Responsabilitat Social Corporativa.<br>
* **PUE (Efectivitat de l'ús d'energia):** Efectivitat de l’ús de l’energia.<br>
* **GEC (Green Energy Coefficient):**  Coeficient d’energia verda.<br>
* **ERF (Energy Reuse Factor):** Factor de reutilització d’energia.<br>
* **DCEM (Data Center Energy Management):** Gestió de l’energia del Centre de Dades.<br>
* **CUE (Carbon Usage Effectiveness):** Eficàcia de l’ús del carboni.<br>
* **WUE (Water Usage Effectiveness):** Eficàcia de l’ús de l’aigua.<br>



<br>
<br>
**Àrea d'Arquitectura d'Entorn Digital de Treball i Comunicacions** <br>
**Direcció Infraestructures**