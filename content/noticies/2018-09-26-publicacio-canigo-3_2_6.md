+++
date        = "2018-09-26"
title       = "Publicació versió 3.2.6 Canigó"
description = "S'ha publicat una nova versió de Canigó la qual incorpora un nou mòdul per a connexions amb bases de dades MongoDB, a més d'afegir suport a PostgreSQL en el mòdul de persistència ja existent"
sections    = ["Notícies", "home"]
categories  = ["canigo"]
key         = "OCTUBRE2018"
+++

## Suport a PostgreSQL

S'ha afegit a Canigó 3.2.6 el suport per la base de dades PostgreSQL mitjançant l'estàndard JPA.

Tot i que la utilització de PostgreSQL es podia fer directament per part dels diferents proveïdors (configurant l'aplicació, i els servidors d'aplicacions als diferents entorns), amb aquesta nova versió de Canigó la configuració s'automatitza i es certifica el suport a aquesta base de dades des del CS Canigó.

### Per què PostgreSQL?

[PostgreSQL]((https://www.postgresql.org/)) és una BBDD relacional robusta de codi obert, que ofereix un suport ampli de l'estàndard SQL:2011, a més a més d'un gran ventall de característiques opcionals (que no formen part del nucli de l'estàndard).

Les principals característiques són un rendiment especialment bo en consultes complexes (escenaris OLTP/OLAP), compliment ACID estricte, replicació de dades entre diferents servidors, seguretat avançada de dades (rols i encriptació), suport avançat per tipus de dades com per exemple JSON, XML o GIS, consultes de tipus _full-text search_ ràpides, personalització i definició de nous tipus de dades, funcions, operadors, etc.

## Suport a MongoDB

S'ha publicat un nou mòdul de Canigó 3 per a connexions amb bases de dades MongoDB. El propòsit del mòdul és proporcionar les utilitats per a realitzat la connexió i interactuar amb MongoDB de forma fàcil.

[MongoDB](https://www.mongodb.com/) és un programari de codi obert, per a la creació i gestió de base de dades orientada a documents, escalable, d'alt rendiment, i lliure. La base de dades gestiona col·leccions de documents similars al format de dades JSON.

El nou mòdul "canigo.persistence.mongodb" utilitza Spring Data MongoDB i QueryDSL. Es pot trobar informació sobre aquests frameworks a la documentació de referència:

* [Spring Data MongoDB](https://docs.spring.io/spring-data/mongodb/docs/current/reference/html/). 
* [QueryDSL](http://www.querydsl.com/static/querydsl/latest/reference/html/)

Com amb el mòdul JPA per a bases de dades relacionals, en aquest nou mòdul per a bases de dades MongoDB, es proporcionen les configuracions i funcionalitats per a la generació de consultes de forma fàcil i senzilla.

En cas de tenir qualsevol dubte en l'ús del mòdul de Canigó 3 amb MongoDB podeu consultar la [documentació del mòdul](https://canigo.ctti.gencat.cat/canigo-documentacio-versions-34-core/modul-mongodb) publicada al portal, posar-vos posar en contacte amb el CS Caniǵo a través del [JIRA CSTD](https://cstd.ctti.gencat.cat/jiracstd/CAN) amb una petició de consulta o suport, o bé enviant-nos un correu a la nostra [bústia](mailto:oficina-tecnica.canigo.ctti@gencat.cat).

## Mòdul canigo.persistence.core

Durant la fase de desenvolupament del nou mòdul de persistència de dades amb MongoDB s'ha creat un mòdul tècnic nou amb funcionalitats comunes dels paradigmes relacional/SQL (canigo.persistence.jpa) i noSQL de MongoDB (canigo.persistence.mongodb). Per tant, tots dos mòduls depenen d'aquest.

## Plugin Eclipse

El plugin per l'IDE Eclipse, utilitzat a l'entorn de desenvolupament amb Canigó oficial, s'ha actualitzat a la versió 1.7.0 amb la incorporació de les dues noves opcions per configurar la BBDD: PostgreSQL i MongoDB.

Més informació del plugin en [aquesta](https://canigo.ctti.gencat.cat/canigo-download-related/plugin-canigo/) plana del portal.
