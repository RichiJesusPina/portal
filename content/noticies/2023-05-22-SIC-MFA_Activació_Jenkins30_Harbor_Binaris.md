+++
date        = "2023-05-22"
title       = "SIC. MFA als serveis del SIC"
description = "El SIC posarà en servei el doble factor d'autenticació (MFA) en l'accés als serveis: Integració Contínua 3.0, Binaris i Registre d'imatges."
sections    = ["Notícies", "home"]
categories  = ["SIC"]
key         = "JUNY2023"
+++

## Introducció

En el marc de la millora continua de la seguretat dels sistemes d’informació de la Generalitat de Catalunya i en la línia
de la prevenció i la protecció dels elements sensibles i crítics que s’impulsen des de l’Agència de Ciberseguretat i el
Centre de Telecomunicacions i Tecnologies de la informació, **s’està reforçant el procés d’autenticació de GICAR amb la
incorporació d’un segon factor d’autenticació addicional a la pròpia contrasenya. Tècnicament, es coneix amb el nom
d’autenticació multifactor (MFA)**.

## Novetats

El pròxim **dia 08/06/2023 està previst habilitar l'autenticació MFA en l'accés als següents serveis del SIC**:

- **Servei d'Integració Contínua 3.0**
- **Servei de Binaris**
- **Servei de Registre d'Imatges**

L’activació d’aquest nou mecanisme de seguretat té com a objectiu **augmentar la protecció en l’accés a aquestes eines
amb el vostre compte**, minimitzant així el risc que les vostres credencials puguin ser compromeses per tercers no
autoritzats, i que es puguin fer accessos no autoritzats sobre els serveis als quals teniu accés.

## Funcionament

Per a poder utilitzar amb normalitat el nou sistema, i donat que és un element de seguretat personal, **és necessari que
feu un procés d’incorporació al mateix de forma individual**. Us adjuntem un enllaç a la [**Guia de registre i utilització MFA**]
(/related/gicar/guia-registre-i-utilitzacio-mfa-gicar-v4-mobil.pdf) que explica pas a pas el detall d’aquest procés.
A partir de l’activació del nou element de seguretat, **cada cop que entreu als serveis**, a més del vostre codi d'usuari (NIF)
i la contrasenya corporativa de GICAR, **se us sol·licitarà que proporcioneu el segon factor d’autenticació**. Aquest segon
factor d’autenticació es podrà confirmar des del telèfon mòbil que hagueu registrat en el procés d’incorporació descrit
a la guia.


<br/><br/>
Si teniu qualsevol dubte o problema sobre el procés d'autenticació multifactor, poseu-vos en contacte amb l'OT Gicar a
través del canal [**PAUTIC**](https://pauticgencat.onbmc.com/).

Si teniu qualsevol dubte o problema sobre els serveis del SIC, podeu revisar les [**Preguntes Freqüents**] (/sic/faq)
o utilitzar els canals de [**Suport**] (/sic/suport).