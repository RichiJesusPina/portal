+++
date        = "2023-07-27"
title       = "Navegadors IA"
description = "L’era de la informació ha convertit els navegadors web en una part integral de les nostres vides a través de les quals, s’explora l’ univers d'informació disponible en Internet. Però, i si aquests navegadors poguessin entendre millor les necessitats i oferissin una experiència de navegació més personalitzada, intuïtiva i eficient?  
La integració amb la Intel·ligència Artificial (IA) lliura aquesta experiència."
sections    = ["Blog", "home"]
blog_tags   = ["Intel·ligència artificial", "Navegadors"]
categories  = ["Intel·ligència artificial", "Navegadors"]
imatge      = "/images/bloc/2023/07/Imatge1.png"
key         = "AGOST2023"
+++
---


# **Navegadors IA**

---

## **Taula de Continguts** {#TaulaContiguts}
1. [Introducció] (#Introduccio)
2. [Evolució dels Navegadors Web] (#Evolucio)
3. [Navegadors i IA] (#Navegadors)
4. [Navegadors amb Assistent Virtual d'IA] (#NavegadorsXatBot)
5. [Extensions IA per utilitzar al Navegador] (#Extensions)
6. [El futur dels Navegadors] (#Futur)
7. [Referències] (#Referencies)
8. [Glossari] (#Glossari)

---

## **Introducció** {#Introduccio}

El primer navegador web, anomenat **WorldWideWeb** va ser creat per Sir Tim Berners-Lee al 1990. Aquest navegador gràfic va permetre als usuaris interactuar amb la informació en línia d'una manera mai vista anteriorment. Després van arribar Mosaic, Netscape Navigator i Internet Explorer.<br>

Amb el temps, els navegadors web han evolucionat per donar suport a més característiques, millors estàndards de compliment i millors experiències d'usuari.<br>


#### **Què és un navegador web?** 

Un navegador web, també anomenat **“browser”** en anglès, és un programari o programa que permet accedir a Internet, recopilant els diferents elements a la seva disposició provinents de cada lloc, pàgina o URL concreta, per a servir-los a un usuari i que aquest pugui veure i consumir el contingut. <br>


##### **Els navegadors més populars**

<br>
<div align="center">
  <img src="/images/bloc/2023/07/populars_browser.png" />
</div>
<br>

##### **Els navegadors més populars per mòbils**

<br>
<div align="center">
  <img src="/images/bloc/2023/07/Imatge3.png" />
</div>
<br>

Cal tenir en compte que eines com el TikTok es posiciona com el cercador preferit de la Generació Z.<br>
<br>
<br>

#### **Què proporciona l'IA als navegadors web?** 

L'ús de la intel·ligència artificial (IA) té el potencial de revolucionar la forma en què els usuaris interactuen amb els navegadors web. Els navegadors web que utilitzen aquesta tecnologia, són capaços de proporcionar als usuaris una experiència de navegació més personalitzada, eficient i atractiva.<br>



## **Evolució dels Navegadors Web** {#Evolucio}

Al llarg dels anys, els navegadors web han esdevingut més sofisticats. A mitjans de la dècada de 1990, van aparèixer Netscape Navigator i Microsoft Internet Explorer, introduint característiques com a suport per a JavaScript, CSS i Cookies. A principis de la dècada de 2000, el Firefox i Safari van entrar en escena, seguits de Google Chrome al 2008.<br>

Mentrestant, el camp de la intel·ligència artificial també avançava. Des dels seus primers dies a la dècada de 1950, els investigadors somiaven amb màquines capaces de fer tasques que normalment requeririen intel·ligència humana. No obstant això, no va ser fins a l'explosió de dades de la dècada de 2000 i els avanços en la capacitat de càlcul que la IA realment es va començar a enlairar.<br>

Els algorismes d'aprenentatge automàtic i la creixent disponibilitat d'enormes conjunts de dades van portar al ràpid desenvolupament de la IA. Les empreses tecnològiques van començar a utilitzar-la per millorar els resultats de cerca, proporcionar recomanacions personalitzades i permetre la interacció amb el llenguatge natural a través d'assistents virtuals.<br>

<br>
<br>

#### **Convergència d'IA i Navegadors Web** 

La convergència de la IA i els navegadors web és un desenvolupament relativament recent. Google va ser un dels primers en adoptar la IA als  seus productes de navegació, introduint la cerca per veu en Google Chrome al 2011.<br> 
L'aprenentatge automàtic també s'ha utilitzat per millorar l'eficiència de la navegació predictiva.<br>

Més recentment, els navegadors web han començat a integrar assistents virtuals amb capacitat de IA per millorar-ne la usabilitat. També han sorgit noves característiques que milloren l'accessibilitat, com la transcripció de veu a text i la descripció d'imatges. Aquests avanços estan transformant ràpidament la forma en què s’interactua amb la web, la qual cosa promet un futur de navegació web més eficient, accessible i personalitzada.<br>


## **Navegadors i IA** {#Navegadors}

Hi ha certes característiques impulsades per IA en els navegadors que ja estan implementades:<br>

* Una de les més notables és a través dels **assistents virtuals**. Molts navegadors integren assistents de veu com Siri, Google Assistant o Cortana, que utilitzen la IA i el processament de llenguatge natural (NLP) per entendre i respondre a les ordres de veu, la qual cosa permet als usuaris interactuar amb el navegador utilitzant instruccions verbals. Per exemple, es pot demanar al navegador que obri una nova pestanya, busqui una recepta o guiï a través d'un tutorial.<br>

* Els navegadors utilitzen algorismes d'IA per alimentar **motors de cerca i sistemes de recomanació**. Quan s’introdueix una consulta en un motor de cerca, els algoritmes d'intel·ligència artificial analitzen els termes de cerca i proporcionen resultats rellevants basats en diversos factors com la popularitat, rellevància i preferències d'usuari. Els sistemes de recomanació també impulsen la IA per suggerir contingut basat en l'historial de navegació, els interessos i els patrons.<br>

* Els navegadors utilitzen tècniques d'IA per **personalitzar l'experiència de navegació**. Analitzen el comportament, preferències i dades històriques per personalitzar el contingut, anuncis i suggeriments. La IA ajuda els navegadors a entendre les preferències de l'usuari i a proporcionar experiències més rellevants i adaptades.<br>

* S’utilitzen **mecanismes de seguretat** basats en IA per protegir els usuaris d'activitats malicioses com atacs, programari maliciós i correu brossa. Els algorismes d'intel·ligència artificial analitzen patrons i comportaments per identificar llocs web o fitxers potencialment perjudicials i adverteixen els usuaris sobre possibles amenaces.<br>

* **Blocadors i filtres d'anuncis** impulsats per IA en navegadors utilitzen tècniques d'aprenentatge automàtic per reconèixer i bloquejar anuncis no desitjats. Aquests algoritmes poden analitzar elements de pàgines web i distingir entre anuncis i contingut, donant als usuaris una experiència de navegació més racionalitzada i personalitzada.<br>

* Alguns navegadors incorporen **funcions d'assistència guiades** per IA, com ara la traducció automàtica de pàgines web, funcionalitat de text a veu i emplenament intel·ligent de formularis. Aquestes característiques tenen com a objectiu millorar l'accessibilitat i la comoditat de l'usuari mitjançant l'ús d'algoritmes d'intel·ligència artificial per automatitzar certes tasques.<br>

* La IA permet que els motors de cerca siguin cada cop més conversacionals. Això vol dir que els usuaris ara poden fer preguntes en llenguatge natural i el motor de cerca proporcionarà respostes en format conversacional.
Aquest és un canvi significatiu respecte a la forma tradicional de cercar, que implicava escriure paraules clau a una barra de cerca.<br>  

* És important tenir en compte que les capacitats i característiques específiques de la IA que ofereixen els navegadors poden variar depenent d’aquest i de les tecnologies subjacents utilitzades. Els navegadors poden tenir diferents nivells d'integració i confiança en la IA per a diverses funcionalitats.<br>



## **Navegadors amb Assistent Virtual d'IA** {#NavegadorsXatBot}

#### **Bing Xat**

Bing és el motor de cerca de Microsoft utilitzat al navegador Edge. Bing, en la seva funció de xat disposa d’un LLM (Large Language Mode), que ha estat desenvolupat per la pròpia OpenAI, que és l'empresa creadora de ChatGPT.<br>

Es tracta d'un motor conversacional amb el qual s’interactua amb llenguatge natural. La idea és que es poden fer preguntes complexes i respongui d'una manera més desenvolupada del que ho fan els cercadors convencionals. Aquest xat no és exactament ChatGPT, però sí un germà. Aquest mostra les referències (webs)  per obtenir més informació sobre la pregunta que es realitza.<br>

El que està intentant Microsoft és buscar les cerques tradicionals amb un format conversacional, de manera que en un mateix cercador hi hagi totes dues coses.<br>

El model d’IA de Bing també s'estarà actualitzant constantment, evitant així que passi com ChatGPT, que depèn de les dades amb les quals va ser entrenat al 2021, i que ja s'han quedat obsoletes en alguns dels casos. Aquesta intel·ligència artificial conversacional estarà en el cercador Bing, però també en una icona de Microsoft Edge a la barra lateral.<br>

Per entrar al xat, cal accedir a  la web oficial del cercador www.bing.com, i en la fila d'opcions de dalt, prémer l'opció Xat.<br>

<br>
  <div align="center"><img src="/images/bloc/2023/07/Imatge4.png" /></div>
  <div align="center">Cercador Bing</div>
<br>

<br>
  <div align="center"><img src="/images/bloc/2023/07/Imatge5.png" /></div>
  <div align="center">Quin temps farà avui utilitzant Bing</div>
<br>

<br><br>

#### **ChatGPT per Chrome**

Com el seu propi nom indica, aquesta és una extensió exclusiva pel Chrome, que permet afegir ChatGPT al navegador. Està creada a partir de l’API oficial d’OpenAI, i afegeix algunes funcionalitats que poden ser interessants.<br> 
Per tal de fer-la funcionar, demana tenir un compte a OpenAI.<br>

En primer lloc, quan es realitzen les cerques a Google, apart dels resultats normals, apareixerà una finestra amb la resposta de ChatGPT. A més d'això, també hi ha una finestra emergent amb la qual es podrà invocar i utilitzar ChatGPT sempre que es  necessiti per a qualsevol consulta.<br>

Enllaç: [Chrome Web Store](https://chrome.google.com/webstore/detail/searchgpt-for-chrome/ninecedhhpccjifamhafbdelibdjibgd?hl=es) <br>

<br><br>

#### **Bard, l'assistent virtual de Google**

Bard, l'assistent virtual d'intel·ligència artificial de Google, ja està disponible des del 13 de Juliol a Espanya. Aquesta eina podrà usar-se als 27 països de la Unió Europea (UE) i al Brasil, zones que van quedar excloses en el seu llançament inicial al febrer, quan el gegant tecnològic ho va anunciar com a resposta a la meteòrica popularitat de ChatGPT, del seu rival Microsoft.<br>

Bard és un complement a la cerca de Google, però no és un cercador en si mateix. En aquest sentit, aquesta IA no es presenta com una eina capaç de resumir respostes definitives a una pregunta, sinó que, segons Google, actua com un “assessor” capaç d'estimular la imaginació de l'usuari.<br>

Bard és d'ús gratuït i es presenta com un complement per les cerques en Google, no com un substitut.<br>

Els grans models de llenguatge en els quals es basa li permeten aprendre de dades d'Internet per respondre a dubtes dels usuaris per escrit i també en veu alta.<br>

Com ja s'ha vist amb ChatGPT, aquesta tecnologia pot incórrer en errors, amb el que no és recomanable confiar cegament en el que digui. És per això que per ara Google permetrà als usuaris puntuar les respostes de Bard.<br>

Mentre que ChatGPT només té bases de dades de coneixements que s'estenen fins al 2021, Bard sí que pot accedir a informació de mesos recents. Aquesta és una de les diferències claus entre tots dos sistemes que podria resultar definitiva  a l'hora d'acumular usuaris, i per tant, pot brindar dades més precises.<br>

El model de llenguatge del programa d’OpenAI, es basa en GPT-4, una versió millorada de GPT-3. En contraposició, Bard funciona amb LaMDA, el descendent d'un model anterior de Google que mai va sortir al públic.<br>

Enllaç: https://bard.google.com/

<br>
  <div align="center"><img src="/images/bloc/2023/07/Imatge6.png" /></div>
  <div align="center">Quin temps farà avui utilitzant Bard</div>
<br>

<br><br>

#### **Ària,  ChatGPT per Opera**

Opera va renovar el seu navegador a l’abril del 2023 amb Ària, el seu assistent virtual d'IA basat en ChatGPT. Aquest assistent està sempre disponible en la barra lateral esquerra del navegador i es pot utilitzar de manera gratuïta.<br>

Enllaç: https://www.opera.com/es/download

<br>
<div align="center"><img src="/images/bloc/2023/07/Imatge7.png" /></div>
<div align="center">Quin temps farà avui utilitzant Ària</div>
<br>

<br><br>

## **Extensions IA per utilitzar al Navegador** {#Extensions}

Algunes de les extensions més importants amb IA que hi ha disponibles son: <br>

<table align="center">
  <tr>
    <td align="center"><div><img src="/images/bloc/2023/07/voila.png" /></div><div>Voila</div></td>
    <td align="center">https://www.getvoila.ai/</td>
    <td align="left">Es tracta d'un assistent virtual pels navegadors de: Chrome, Edge i Firefox. La seva comesa és la de permetre usar ChatGPT en qualsevol pàgina web, només cal  desplegar l'extensió.</td>
  </tr>
    <tr>
    <td align="center"><div><img src="/images/bloc/2023/07/fireflies.png" /></div><div>Fireflies</div></td>
    <td align="center">https://fireflies.ai/</td>
    <td align="left">Extensió per gravar i passar a text les videotrucades de Google Meet, Zoom, Microsoft Teams, Google Voice, Skype,.. entre altres.</td>
  </tr>
  <tr>
    <td align="center"><div><img src="/images/bloc/2023/07/otter.png" /></div><div>Otter</div></td>
    <td align="center">https://otter.ai/</td>
    <td align="left">Extensió per transcriure reunions, videotrucades i xats en general. No només es limita a passar a text, sinó que pot resumir i editar la transcripció per fer-la més àgil i fàcil de llegir, permetent diferenciar entre les persones que parlen.</td>
  </tr>
  <tr>
    <td align="center"><div><img src="/images/bloc/2023/07/youtube.jpg" /></div><div>YouTube & Article Summary powered by ChatGPT</div></td>
    <td align="center">https://chrome.google.com/webstore/detail/youtube-article-summary-p/nmmicjeknamkfloonkhhcjmomieiodli</td>
    <td align="left">Extensió de Chrome que utilitza ChatGPT per generar resums en text d'un vídeo de YouTube. En instal·lar l'extensió, s'afegeix un botó "Generate Summary" sota el vídeo de YouTube que s'està reproduint.</td>
  </tr>
  <tr>
    <td align="center"><div><img src="/images/bloc/2023/07/murf.png" /></div><div>Murf</div></td>
    <td align="center">https://murf.ai/</td>
    <td align="left">Extensió que permet gravar i editar el so de les presentacions. És un generador de veu que: converteix textos en discursos, genera veu en off o fa dictats. Un dels seus punts forts és la personalització, on pot crear veus que sonin naturals, i a més ho fa amb una interfície molt intuïtiva. Hi ha més de 100 veus en 15 idiomes diferents i es pot triar accents, tons, propòsits, pauses...</td>
  </tr>
  <tr>
    <td align="center"><div><img src="/images/bloc/2023/07/openai.jpg" /></div><div>OpenAI Translator</div></td>
    <td align="center">https://github.com/openai-translator/openai-translator</td>
    <td align="left">És un traductor que utilitza GPT per realitzar les traduccions mitjançant intel·ligència artificial. Pot traduir en 55 idiomes diferents, amb mode streaming També hi ha funcions de text a veu, i capacitat de copiar les traduccions.</td>
  </tr>
  <tr>
    <td align="center"><div><img src="/images/bloc/2023/07/grammarly.png" /></div><div>Grammarly</div></td>
    <td align="center">https://www.grammarly.com/</td>
    <td align="left">Extensió per generar contingut en anglès, empra processament de llenguatge natural per oferir suport a la llengua anglesa, fa tasques tan variades com la de verificar la gramàtica, ofereix correccions, millorar el to i l'estructura, ajuda a fer millors textos i fins i tot, a comprovar si hi ha plagis.</td>
  </tr>
  <tr>
    <td align="center"><div><img src="/images/bloc/2023/07/arcwise.png" /></div><div>Arcwise</div></td>
    <td align="center">https://arcwise.app/ai</td>
    <td align="left">És una eina d’assistència impulsada per GPT per Google Sheets que ajuda als usuaris a entendre, netejar i processar dades de forma fàcil.</td>
  </tr>
  <tr>
    <td align="center"><div><img src="/images/bloc/2023/07/compose.png" /></div><div>Compose</div></td>
    <td align="center">https://www.compose.ai/</td>
    <td align="left">És una eina per assistir en la redacció de textos, facilitant la creació de contingut de qualitat i optimitzant el temps emprat en el procés.</td>
  </tr>
  <tr>
    <td align="center"><div><img src="/images/bloc/2023/07/jasper.png" /></div><div>Jasper</div></td>
    <td align="center">https://www.jasper.ai/</td>
    <td align="left">Una de les extensions més populars que pot ser molt útil per  professionals del màrqueting. Entre les funcions que ofereix aquest assistent d'escriptura, es troben la correcció i comprovador de plagis de textos escrits, la generació de respostes que sonen a humà, control de la gramàtica i generació de  contingut de tota mena: des d'un fil de Twitter, un guió, un correu electrònic... disposa de més de 60 plantilles per adaptar les seves respostes.</td>
  </tr>
    <tr>
    <td align="center"><div><img src="/images/bloc/2023/07/copyleaks.png" /></div><div>Copyleaks</div></td>
    <td align="center">https://copyleaks.com/ai-content-detector</td>
    <td align="left">Aquesta extensió ajuda a identificar l'origen del contingut enfront d'eines com ChatGPT. Només s’ha de seleccionar un text, donar-li a la icona i automàticament donarà el seu veredicte.</td>
  </tr>
</table>

En conclusió, per aprofitar al màxim aquestes eines, és essencial conèixer les seves particularitats i seleccionar la més adequada segons les necessitats específiques de l'usuari.<br>



## **El futur dels Navegadors** {#Futur}

L'impacte de la IA als navegadors web està tot just començant. Conforme avança la tecnologia, és probable veure canvis encara més dràstics en la forma en què s’interactua amb la web. A continuació s’esmenen alguns d’aquests:<br>

* **Assistents personals omnipresents:** La IA té el potencial de convertir els navegadors en assistents personals omnipresents. Es pot imaginar un navegador que no només conegui les preferències de l’usuari, sinó que també pugui predir les seves necessitats. Per exemple, suggerir receptes basades en els ingredients que hi ha en la nevera. A mesura que els navegadors es tornin més intel·ligents, es podrà confiar més en ells per realitzar tasques diàries i prendre decisions.<br>
* **Personalització avançada:** La IA també permetrà una personalització encara més profunda de l'experiència de navegació. Ja no es tractarà només de recomanar contingut basat en les cerques passades, sinó d'adaptar completament la interfície d'usuari i la funcionalitat del navegador a les necessitats individuals.<br> 
* **Millora de l'accessibilitat i la inclusió:** Els navegadors també tindran un impacte significatiu en l'accessibilitat. Algorismes avançats de reconeixement de veu i imatges podrien permetre als usuaris amb discapacitats visuals o auditives navegar per la web de manera més efectiva. A més, la traducció en temps real podria fer que la informació en línia sigui més accessible per persones de tot el món, independentment de l'idioma que parlin.<br>
* **Major eficiència i productivitat:** La IA pot ajudar a organitzar la gran quantitat d'informació en la web, filtrant el soroll i ressaltant la informació més rellevant per ser molt més eficient.<br>

En resum, la integració de la IA als navegadors web està canviant l'arquitectura de la web tal com es coneix. A mesura que la tecnologia avança, és probable que es vegi un futur de navegació més intel·ligent, personalitzat i inclusiu. Les possibilitats són infinites i, sens dubte, emocionants.<br>



## **Referències** {#Referencies}
https://blog.phonehouse.es/2023/05/18/navegadores-web-ia-chatgp/ <br>
https://www.xataka.com/basics/18-extensiones-basadas-inteligencia-artificial-chatgpt-para-chrome-edge-firefox-safari <br>
https://www.xataka.com/basics/google-bard-vs-chatgpt-vs-bing-chat-comparativa-12-diferencias-que-puedes-hacer-estos-chats-inteligencia-artificial <br>



## **Glossari** {#Glossari}

* **IA (Intel·ligència Artificial):** informàtica aplicada al desenvolupament de màquines amb capacitat de simular conductes humanes, com ara el raonament, l'aprenentatge, el processament i la interpretació d'estímuls sensorials.<br>
* **CSS (Cascading Style Sheets):** és un llenguatge de disseny gràfic per  definir i crear la presentació d'un document estructurat escrit en un llenguatge de marcat.2 És molt usat per establir el disseny visual dels documents web, i interfícies d'usuari escrites en HTML o XHTML.<br>
* **Assistent virtual:** programa que utilitza tècniques d'intel·ligència artificial que li permet interactuar amb éssers humans i especialment executar tasques i respondre preguntes plantejades per mitjà de llenguatge natural.<br>
* **LaMDA (Language Model for Dialogui Applications):** és una família de models de llenguatge neuronal conversacional desenvolupat per Google.<br>
* **API (Application programming interface):** interfície associada als objectes d'un programa que permet cridar aquests objectes des de les eines o sentències d'un llenguatge o entorn de programació extern per desenvolupar aplicacions personalitzades que facin ús de la funcionalitat proporcionada per aquests objectes.<br>
* **LLM (Large Language Mode):** model d'aprenentatge automàtic capaç de modificar una gran quantitat de paràmetres de manera autònoma mentre aprèn per efectuar diverses tasques de processament del llenguatge natural, com ara generar i classificar text, respondre preguntes de manera conversacional i traduir text.<br>


<br>
<br>
###### **Àrea d'Arquitectura d'Entorn Digital de Treball i Comunicacions** <br>
###### **Direcció Infraestructures**
